เอกสารที่ใช้ยื่นเพิ่มเติม "กรณีพิเศษ"
: 1.กรณีเจ็บป่วย จะต้องมีหนังสือรับรองจากโรงพยาบาล โดยให้ปรากฏคำวินิจฉัยของแพทย์ ดังนี้
- เจ็บป่วยเป็นโรค หรืออย่างไร
- เป็นอุปสรรคต่อการเดินทางไกลหรือไม่ อย่างไร
- ต้องรักษาตัว หรือ ไม่สามารถเดินทางไกล ระยะเวลานานเท่าใด ตั้งแต่เมื่อใดเป็นต้นไป
2.กรณีดูแลผู้ป่วย จะต้องมีเอกสารดังนี้
- หนังสือรับรองจากโรงพยาบาลที่ทำการตรวจรักษาผู้ป่วย โดยระบุความสัมพันธ์กับผู้ป่วย หรือ หนังสือรับรองความสัมพันธ์กับผู้ป่วยจากสถานทูตหรือสถานกงสุล
3.กรณีเพื่อเยี่ยมญาติ หรือ กลับภูมิลำเนาเดิมของผู้เคยมีสัญชาติไทย หรือ ของผู้ที่มีบิดาหรือมารดาเป็นบุคคลสัญชาติไทยหรือเคยมีสัญชาติไทย จะต้องมีเอกสารดังนี้
- หลักฐานแสดงว่าเดิมเคยมีสัญชาติไทย หรือ แสดงว่าบิดาหรือมารดามีสัญชาติไทยหรือเคยมีสัญชาติไทย
4.กรณีเพื่อเยี่ยมคู่สมรส (ต้องมีความสัมพันธ์กันทั้งทางนิตินัย และพฤตินัย) หรือ เยี่ยมบุตร ซึ่งมีสัญชาติไทย จะต้องมีหลักฐานแสดงความสัมพันธ์ดังนี้
- สำเนาทะเบียนบ้านของคู่สมรส หรือบุตร
- สำเนาบัตรประชาชนของบุคคลผู้มีสัญชาติไทย
- สำเนาทะเบียนสมรส หรือสำเนาสูติบัตรของบุตร
5.กรณีเพื่อการดำเนินคดี หรือ ดำเนินกระบวนการพิจารณาอันเกี่ยวกับคดี จะต้องมีเอกสารดังนี้
- หลักฐานยืนยันว่าเป็นผู้เกี่ยวข้องกับการดำเนินคดี โดยเป็นผู้กล่าวหา ผู้เสียหาย ผู้ต้องหา โจทก์จำเลย หรือพยาน
6.กรณีปฏิบัติหน้าที่หรือภารกิจให้แก่ส่วนราชการ หรือ รัฐวิสาหกิจ หรือ หน่วยงานอื่นของรัฐ หรือ สถานฑูต หรือ สถานกงสุล หรือ องค์การระหว่างประเทศ จะต้องมีเอกสารดังนี้
- หนังสือรับรอง หรือ ร้องขอ จากส่วนราชการระดับกรมหรือเทียบเท่า หรือ หัวหน้า
- รัฐวิสาหกิจ หรือ หัวหน้าหน่วยงานอื่นของรัฐ หรือ จากส่วนราชการตำรวจระดับกองบังคับการหรือเทียบเท่าขึ้นไป หรือ จากส่วนราชการทหารระดับผู้บังคับหน่วยในสังกัดกระทรวงกลาโหม กองบัญชาการกองทัพไทย กองทัพบก กองทัพเรือ กองทัพอากาศ ซึ่งมีชั้นยศพลตรี พลเรือตรี พลอากาศตรีขึ้นไป ในส่วนที่เกี่ยวข้อง หรือ จากองค์การระหว่างประเทศ
7.กรณีมีเหตุจำเป็นโดยมีสถานฑูตหรือสถานกงสุลรับรองและร้องขอ จะต้องมีเอกสารดังนี้
- หนังสือรับรอง หรือ ร้องขอ จากสถานฑูตหรือสถานกงสุล

